<!DOCTYPE html>
	<html>
		<head>
			<title>Matrix</title>
			<!-- link to main stylesheet -->
			<link rel="stylesheet" type="text/css" href="/css/main.css">
		</head>
		<body>
			<nav>
	    		<ul>
	        		<li><a href="/">Domov</a></li>
		        	<li><a href="/about">O mne</a></li>
		        	<li><a href="/reviews">Recenzie</a></li>	
					<li><a href="/wpub">Webove Publikovanie</a></li>
					<li><a href="/blog">Blog</a></li>
	    		</ul>
			</nav>
			<div class="container">
			
			<nav class="rev">
	<ul>
		<li><a href="/reviews/">Vsetko</a></li>
		<li><a href="/reviews/movies">Filmy</a></li>
		<li><a href="/reviews/series">Serialy</a></li>
	</ul>
</nav>

<div class="reviews">
  <h1>Matrix</h1>
<img src="/images/matrix.jpg">
<table>
	<tr>
		<th>Kategoria</th>
		<th>Zaner</th>
		<th>Rok vydania</th>
		<th>IMDB</th>
	</tr>
	<tr>
		<td>movie</td>
		<td>Sci-fi</td>
		<td>1999</td>
		<td><a href="http://www.imdb.com/title/tt0133093/?ref_=nv_sr_1"> 8.7</a></td>
	</tr>
</table>

<p><strong>Pre ucely testovania je tato recenzia skopirovana zo stranky <a href="http://www.kfilmu.net/filmy.php?sekce=goldies&amp;film=matrix">kfilmu.net</a>.</strong></p>

<p>Psat o Matrixu shledávám strašně nevděčným úkolem. Už o něm bylo řečeno snad vše, navíc ho skutečně každý viděl, každý na něj má názor… a vůbec je to jako přilévat vodu do moře s cílem zvednout hladinu. Jenže co mi zbývá, když by se beztohoto přelomového snímku sekce goldies neobešla. Zatímco se totiž u některých kousků musí jejich kvalita a důležitost dokazovat, u Matrixu jde o nezpochybnitelný fakt. Akční filmy už nikdy nebyly byť srovnatelné jako před ním, japonská kultura natrvalo probourala zeď oddělující ji od Hollywoodu, jednou provždy byla dokázána nadvláda DVD nad videem a výrobci slunečních brýlí zažili vlastní renezanci.</p>

<p>Dopad Matrixu (nejen) na akční žánr byl skutečně velký. Přitom jde stále o chytrý film s hutnou mytologií a silnými charaktery, což ho dělá zajímavým i sám o sobě - nejen tím, co představuje. Revoluční režie tehdá ještě bratrů (dnes sourozenců) Wachowských si musela omotat kolem prstu každého, nehledě na stupeň odmítavosti a ignorance vůči žánru. Ostatně pocit, jaký má člověk po prvním zhlédnutí, je prostě nezapomenutelný. Vše, co bylo doposud cool, se jen krčí v rohu a pláče. Revoluční slow-motion kamera (bullet-time) se stala asi nejznámějším trademarkem (přestože ji nevymysleli Wachowští, ale Michel Gondry - do jedné ze svých reklam) a určitě by se objevila kdesi na předních místech nejcitovanějších a nejparodovanějších scén. Silný mix přísně logické sci-fi s pevnými pravidly a fantasy s nádechem osudovosti je působivý zrovna tak. 
Dá se říct, že Matrix se stal revolučním ve většině z toho, co přináší, přestože se značnou částí jeho motivů přišli jiní o něco dříve. Až Marix ale ty vychytávky prodal opravdu všem, proto si přídomek “revoluční” jistě zaslouží.</p>

<p>I když měl Matrix mnoho následovníků, nikdy už nikdo nenamíchal stejně vybalancovaný koktejl zábavné akce a silného příběhu. Vezměme si například loňský divácký hit Inception, o němž se mluvilo jako o nástupci, pokračovateli, nebo snad pokořiteli Matrixu. To si troufám prohlásit za nesmyslné. Inception žánr nikam neposunulo, jen známé schéma zkomplikovalo, navíc odčerpalo velkou většinu akce, čímž vsadilo na zcela jiné principy než Wachowští. Tak či onak, za deset let tu bude dál Neo se svým kung-fu, Nolan už mezitím bude mít za sebou dalších pět geniálních filmů, které budou minulostí (drzost, co?). Tím se nechci nějak hodně navážet do Inception, to sem ostatně vůbec nepatří, jen poukazuji na rozdíl mezi dobrým filmem, který se přesně strefí do nálady a vkusu publika… a snímkem, jenž je to vše, ale ještě navíc stihne být revoluční a objevný. 
Přitom Wachowští sami považovali Matrix jen za prezentaci počítačových triků, kde má být děj upozaděn. Story samotné bylo připraveno až pro pokračování. Ve výsledku je ale příběh s akcí natolik v rovnováze, že cokoliv dalšího by bylo zbytečné. (Možná malý důkaz toho, že Wachowští ne vždy znají míru.) Přestože Matrix jistě vždy zůstane pokrokovým hlavně v technických kategoriích, důležité je, že ani jeho příběh není odfláknutý. Ano, jednoduchá kostra výcviku naprostého nováčka, který se zatím musí skrývat, jen aby těm parchantům za měsíc rozbil… brýle, je sice dokonale klasická, ale množství zde přítomných “upgradů” ji dělá zcela plnohodnotnou.</p>

<p>Na rozbor Matrixu po dějové stránce, co který znak znamená, co je metaforou čeho, si netroufnu už jen proto, že japonskou kulturu, anime a další věci, jejichž vesmír Wachowští do velké míry využívají, neznám víc než okrajově. A vlastně není ani podstatné, abych se v nich nějak víc vyznal, protože jakkoli má zasvěcenec lepší přehled o světě, v němž Matrix existuje, nejsou to vědomosti nezbytně nutné k pochopení díla. 
Wachowští na tom všem možná ujíždějí, ale zřejmě si moc dobře uvědomovali, že pro většinu lidí se bude jednat o exotickou novinku, zpřístupnili proto Matrix komukoli.
Vše, na čem příběh staví, je i proto nějakým způsobem atraktivní - svět počítačů, virtuální realita, jiné dimenze, vyvolený hrdina, osud, kung-fu, jedinec versus Systém. Každý z těchto motivů by posloužil (a nejednou se tak skutečně stalo) jako hnací motor celého snímku - zde jsou všechny pohromadě, kdy každý jeden z nich funguje. Některé z nich jsou možná maličko osekané, aby mohly koexistovat, to jim ale rozhodně neubírá. Už jen proto, že nevím o myšlence a emoci, kterou by Matrix vyvolat mohl, ale nevyvolává.</p>

<p>Můžeme diskutovat o kvalitě sequelů, můžeme se dohadovat o několika morálně nejistých motivech (obvinění ze šíření terorismu se vezlo hlavně s dalšími díly), o čem se už dohadovat určitě nebudeme, je zábavnost a působivost filmu, který před více než deseti lety nasadil laťku žánru proklatě vysoko.
Největší pochvalu si asi sourozenecké duo Wachowsky bros. zaslouží za to, jak působivě a přirozeně onu jmenovanou hromadu motivů “nalepilo” na sebe. Že dokázalo dát akčňáku hloubku. Jo, málem bych zapomněl, a vlastně je to tak strašně moc cool!</p>

</div>
			
			</div><!-- /.container -->
			<footer>
	    		<ul>
	        		<li><a href="mailto:adam.blasko1@gmail.com">email</a></li>
	        		<li><a href="https://github.com/blaskoa">github.com/blaskoa</a></li>
				</ul>
			</footer>
		</body>
	</html>